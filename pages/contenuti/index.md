---
template: post.html
title: Gestione dei contenuti
published: true
---

I contenuti di un sito web devono consentire all'utente di trovare velocemente l'informazione di cui ha bisogno, nel formato di fruizione più idoneo.

<div class="lg-callout lg-callout-must">
<mark>SI DEVE</mark>
Progettare i contenuti affinché rispondano innanzitutto alle necessità degli utenti, non a quelle dell'amministrazione.
</div>

Nella pianificazione e progettazione di un contenuto web, è necessario verificare preliminarmente se sia possibile:

- Ridurre la quantità complessiva del testo previsto per la pubblicazione online
- Utilizzare una tipologia di formato del contenuto che sia più fruibile in relazioni agli obiettivi informativi
- Rimuovere parte del contenuto già presente sul sito

### Creazione dei contenuti

Ogni paragrafo deve essere scritto per venire incontro alle necessità informative degli utenti e consentire
loro di trovare con immediatezza ciò che cercano.

Si dovrebbe quindi, almeno:

- Utilizzare titoli e sottotitoli nelle pagine
- Scrivere frasi brevi
- Suddividere il contenuto per paragrafi

<div class="lg-callout lg-callout-should">
<mark>SI DOVREBBE</mark>
Strutturare il contenuto in modo che le informazioni più importanti compaiano nella prima parte del corpo del testo.
</div>

Ciò consente inoltre di evidenziare maggiormente i contenuti nei risultati dei motori di ricerca.

### Linguaggio

È necessario usare un linguaggio chiaro, finalizzato a indirizzare l'utente verso l'informazione o il servizio di cui ha bisogno.

<div class="lg-callout lg-callout-should">
<mark>SI DOVREBBE</mark>
Si dovrebbe evitare l’utilizzo di un linguaggio gergale e specialistico o l’uso di termini e frasi di difficile comprensione.
</div>

Utilizzare quindi:

- Preferibilmente la forma attiva dei verbi
- Un vocabolario semplice e chiaro, privilegiando termini e frasi che gli utenti potrebbero usare nello svolgere una ricerca online
- Una spiegazione dei termini tecnici presenti, in particolare la prima volta che compaiono nel sito
- L'esplicitazione per intero degli acronimi e delle abbreviazioni, inserendo l'acronimo tra parentesi tonde dopo il termine indicato per esteso

#### Corretta ortografia

Si raccomanda una particolare attenzione alla corretta ortografia della lingua italiana, soprattutto per quanto riguarda l’uso degli accenti e degli apostrofi. Pertanto si dovranno utilizzare le corrette entità HTML, scrivendo È (È) e non E’.

###  Organizzare la sezione notizie

Nella disposizione e organizzazione delle notizie in home page, è sconsigliabile l'utilizzo dello slider (o carousel) per la pubblicazione dei contenuti.

Spesso infatti lo slider viene ignorato e gli utenti non riescono ad avere accesso immediato alle notizie più importanti.
Lo slider inoltre potrebbe non essere fruibile per chi naviga un sito mediante tastiera o screen reader.

In alternativa:

- Dedicare al contenuto principale o più recente una sezione preminente statica, da collocare nella parte superiore della pagina
- Comporre il contenuto con titolo, sommario ed eventualmente un'immagine inerente
- Organizzare le altre notizie in riquadri sottostanti, contenenti titolo, data e sommario

### Titoli

Poiché molto spesso gli utenti giungono ai contenuti di un sito web tramite un motore ricerca, il titolo di un contenuto deve essere ben strutturato,
per chiarire all'utente se ha effettivamente trovato l’informazione che cerca.

<div class="lg-callout lg-callout-should">
<mark>SI DOVREBBE</mark>
Per essere ben visibili nei risultati dei motori di ricerca, la lunghezza dei titoli delle pagine dovrebbe essere compresa
fra i 50 e i 65 caratteri, spazi compresi.
</div>

- Creare titoli unici (all'interno del sito) e non ambigui
- Progettare il titolo utilizzando le parole più rappresentative del contenuto cui fa riferimento
- Evitare di scrivere il testo tutto in maiuscolo, poiché rende la lettura più complessa

Auspicabilmente:

- Non utilizzare punti alla fine del titolo
- Mettere graficamente in risalto i titoli rispetto al testo circostante
- Non inserire slash / o trattini ```-```
- Non utilizzare acronimi, a meno che non siano ben noti (es. UE)

### Sommario

Per assicurarsi che già dal risultato della ricerca l'utente abbia le informazioni necessarie,
è opportuno che il sommario abbia una lunghezza massima di 140 caratteri, spazi inclusi,
e possedere le seguenti caratteristiche:

- Deve essere una sintesi dei punti centrali del contenuto
- Differire dal titolo e dalle prime righe del contenuto
- Terminare con un punto
- Contenere le parole chiave più rappresentative del contenuto

<div class="lg-callout lg-callout-should">
<mark>SI DOVREBBE</mark>
Il sommario delle notizie in home page dovrebbe essere un periodo di senso compiuto, senza puntini di sospensione alla fine.
</div>

### Testo della pagina

- Il testo di un contenuto deve essere il più coerente possibile con titolo e sommario
- Ogni paragrafo deve contenere al massimo 5 frasi
- Il testo della pagina deve contenere le parole chiave riportate nel titolo e nel sommario
- Utilizzare liste puntate per elencare parole o concetti costituiti da tre o più elementi

### Creare i link

È auspicabile che nei link siano presenti parole salienti rispetto al contenuto al quale rimandano.
I link devono essere inseriti solo nel corpo del testo, e non devono essere presenti nel sommario.
È buona norma verificare periodicamente i link esterni, per evitare che rimandino a pagine inesistenti.

<div class="lg-callout lg-callout-must">
<mark>SI DEVE</mark>
I link devono essere costituiti da parole-chiave significative. Non usare mai la formula “clicca qui” per attivare un link.
</div>

Nel definire le voci del menu, della navigazione e dei comandi si deve usare una terminologia univoca, dove la stessa definizione non conduca, in luoghi diversi, ad azioni differenti. Nei pulsanti e nei link descrivere in modo coerente e puntuale quali sono le azioni che ci dobbiamo aspettare nell’eseguire un comando o nel riempire un form. Siate specifici: “Cerca” invece di “Invia”, “Paga” invece di “Ok”.Il significato di “Cancella” è diverso da “Annulla”.

Anziché duplicare informazioni all'interno di sezioni diverse del sito, è preferibile attivare dei
link di approfondimento per collegare fra loro contenuti che trattano tematiche complementari.

Si dovrebbero evitare "pop-up" o aperture di pagina esterne. Nel caso di inserimento di link esterni questi dovrebbero essere accompagnati da un avviso leggibile anche dagli screen reader (ad esempio “Questo link si aprirà in una nuova finestra”).

### Gestione delle immagini

È auspicabile associare immagini al testo solo qualora queste aggiungano informazioni al contenuto e non abbiano un fine puramente decorativo.
Le immagini puramente decorative appesantiscono il download della pagina e la scansione delle informazioni da parte dell'utente.

- Utilizzare immagini di risoluzione adeguata al web (evitare immagini sfocate e di bassa qualità)
- Controllare bene il risultato prima di procedere alla pubblicazione
- Auspicabilmente, assicurarsi che il nome del file immagine sia descrittivo del contenuto (ad es. sindaco-mario-rossi.jpg)

<!-- TODO: È necessario utilizzare il testo alternativo ```alt``` per comunicare il messaggio veicolato dall'immagine: in questo modo il contenuto sarà fruibile anche da parte di coloro che per varie ragioni non siano in grado di visualizzare l’immagine.

Le didascalie sono opzionali: inserire una didascalia per descrivere ciò che l'immagine rappresenta,
non per sintetizzare il contenuto della pagina. -->
