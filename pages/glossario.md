---
template: post.html
title: Glossario
published: true
---

### Badge
È un sistema di notifica delle applicazioni che informa l’utente circa gli elementi da visualizzare.

### Card sorting
È una tecnica per definire o valutare l’architettura informativa di un sito. Agli utenti viene chiesto di categorizzare i contenuti tramite  dei cartoncini (card). L’obiettivo è trovare il miglior modo di presentare i contenuti in base a come gli utenti si aspettano che siano classificati.

### Carousel
È un componente grafico di contenuti orizzontali che scorrono autonomamente.

### Crenatura
Spaziatura di specifiche coppie di caratteri.

### HCD
Lo Human-centered design è un approccio progettuale che mira a coinvolgere e a prendere in considerazione i punti di vista, i bisogni e i desiderata dei destinatari di prodotti e servizi nelle diverse fasi di progetto, in modo da incorporarli precocemente e più efficacemente nel prodotto finito.

### HSB
Sistema di rappresentazione dello spazio cromatico visibile basato sui componenti Tonalità (Hue), indicata in gradi, Saturazione (Saturation) e Luminosità indicate in percentuale.

### Icona hamburger
È l’icona formata da tre lineette orizzontali che permette di accedere al menu generale.

### Infoarchitettura
L’organizzazione semantica e logica delle informazioni.

### Metadati
Sono le informazioni associate a una pagina web o a parte di essa ne descrivono il contenuto specificando il contesto di riferimento.

### Navigation drawer
Menu a comparsa laterale.

### Px (Pixel/Picture element)
Il più piccolo elemento elettronicamente controllabile di una immagine visibile sul display di un dispositivo.

### SEO
Search Engine Optimization - insieme di procedure applicabili al contenuto delle pagine web, così come alla struttura dei siti,
volte a migliorare il posizionamento delle pagine tra i risultati dei motori di ricerca.

### Test di usabilità
È un test finalizzato a valutare l’usabilità di un sito web attraverso il coinvolgimento diretto degli utenti. Grazie all’osservazione dell’interazione dell’utente con l’interfaccia è possibile evidenziare le criticità e le modifiche da apportare nelle successive fasi di progettazione.

### Viewport
Area di una pagina web visibile su schermo; si differenzia dalla finestra (che la contiene) perché quest’ultima presenta anche eventuali comandi di apertura/chiusura, menu e navigazione dell’applicazione browser.
