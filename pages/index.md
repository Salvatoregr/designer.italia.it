---
template: post.html
title: Per un design dei servizi della pubblica amministrazione
published: true
---
<dfn class="lg-versione-alpha" title="Versione in sviluppo da non considerarsi definitiva">versione alfa</dfn>

Il progetto **Italia Login** persegue la realizzazione di un ecosistema di informazioni e di servizi, secondo quanto previsto
dal piano di Crescita Digitale, la strategia del Governo per l’innovazione del Paese. Italia Login rappresenta
anche un primo passo verso la definizione di un’identità coerente per la Pubblica Amministrazione centrale.

### Novità

Dal 4 luglio 2016 sono on line le indicazioni progettuali per:

 - le [Pubbliche Amministrazioni locali](/linee-guida/header/), valide anche per i siti tematici e le Agenzie governative
 - la [gestione dei contenuti](/linee-guida/contenuti/)
 - le indicazioni sull'[architettura delle informazioni](/linee-guida/infoarchitettura/) 

### Obiettivi
La definizione di un’identità dei servizi della Pubblica Amministrazione dovrebbe passare attraverso un
processo partecipativo partendo dalla definizione di una serie di linee guida comuni piuttosto che dalla tradizionale immagine coordinata monolitica. Tutto ciò può coerentemente essere perseguito attraverso la costituzione di una **comunità di designer e sviluppatori** in grado di dare un contributo attivo e continuato su design, user experience, usabilità.

L’obiettivo è di facilitare la costituzione della comunità
[design.italia.it](http://design.italia.it) promuovendola presso gli aderenti alle associazioni
e stimolare l’attività di condivisione
delle migliori pratiche progettuali al fine di migliorare la consultazione dei contenuti e l’efficienza
dei servizi online presentati dalle diverse amministrazioni pubbliche e mantenere aggiornate le linee guida.

La redazione delle linee guida si fonda sulla collaborazione attiva di tutti i partecipanti. Si tratta quindi di una
costruzione dinamica di contenuti in continuo aggiornamento, grazie ai contributi condivisi di tutti coloro che
vorranno partecipare al progetto.

I testi delle linee guida e il codice sorgente del sito, progettato e realizzato dall'[AgID](http://www.agid.gov.it),
sono disponibili sulla piattaforma GitHub che contiene una
serie di strumenti per favorire i commenti partecipativi e la gestione ottimale dell'evoluzione.

#### [Repository GitHub delle linee guida](https://github.com/italia-it/designer.italia.it)

### Amministrazioni destinatarie

Le indicazioni presenti nell'attuale versione alfa delle linee guida sono indirizzate:

 - Alle pubbliche amministrazioni centrali e locali, compresi Comuni, Regioni, Province
 - Agli enti e società a queste afferenti
 - Società partecipate, consorzi, comunità

Sono inoltre applicabili ai siti tematici.

<!-- Si raccomanda in ogni caso di sviluppare il sito seguendo le *[best practice](https://github.com/italia-it/designer.italia.it/search?utf8=%E2%9C%93&q=%22si+deve%22)* internazionali. -->

### Associazioni coinvolte

Il Governo si avvale della collaborazione delle più significative esperienze di design e usabilità presenti
oggi in Italia, con il coordinamento di AgID. Per questo ha ottenuto la collaborazione di alcuni
professionisti e delle seguenti associazioni:

- [ACM SIGCHI Italy, Special Interest Group Computer-Human Interaction](http://sigchi-italy.org/it/informazioni-generali)
- [AIAP, Associazione Italiana Design della Comunicazione Visiva](http://www.aiap.it)
- [Architecta, Società Italiana di Architettura dell'Informazione](http://www.architecta.it)
- [SIE, Società Italiana Ergonomia e Fattori Umani](http://www.societadiergonomia.it)
- [Università Milano Bicocca - Dipartimento di Psicologia](http://www.psicologia.unimib.it/index.php)
