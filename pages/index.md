---
template: post.html
title: Per un design dei servizi della Pubblica Amministrazione
published: true
---
<dfn class="lg-versione-alpha" title="Versione in sviluppo da non considerarsi definitiva">versione alfa</dfn>

Il progetto **Italia Login** persegue la realizzazione di un ecosistema di informazioni e di servizi, secondo quanto previsto dal [piano di Crescita Digitale](http://www.agid.gov.it/agenda-digitale/agenda-digitale-italiana/crescita-digitale-banda-ultralarga), la strategia del Governo per l’innovazione del Paese. Italia Login rappresenta anche un primo passo verso la definizione di un’identità coerente per la Pubblica Amministrazione centrale.

### Ultimi aggiornamenti
#### Gennaio 2017

Pubblicazione di una prima versione del [web toolkit](https://italia.github.io/ita-web-toolkit/):
fogli di stile, componenti Javascript ed esempi HTML per aderire più facilmente alle Linee Guida.

#### Ottobre 2016

[Principi e strategie per il design dei servizi](http://www.agid.gov.it/playbook-servizi/).

Proposta di revisione dell'architettura dell'informazione del sito.

#### Luglio 2016

Indicazioni progettuali per le [Pubbliche Amministrazioni locali](/linee-guida/visual-design/header/),
valide anche per i siti tematici e le Agenzie governative.

### Obiettivi

La definizione di un’identità dei servizi della Pubblica Amministrazione dovrebbe passare attraverso un
processo partecipativo partendo dalla definizione di una serie di linee guida comuni piuttosto che dalla tradizionale immagine coordinata monolitica. Tutto ciò può coerentemente essere perseguito attraverso la costituzione di una **comunità di designer e sviluppatori** in grado di dare un contributo attivo e continuato su design, user experience, usabilità.

L’obiettivo è di facilitare la costituzione della comunità
[design.italia.it](http://design.italia.it) promuovendola presso gli aderenti alle associazioni
e stimolare l’attività di condivisione
delle migliori pratiche progettuali al fine di migliorare la consultazione dei contenuti e l’efficienza
dei servizi online presentati dalle diverse amministrazioni pubbliche e mantenere aggiornate le linee guida.

La redazione delle linee guida si fonda sulla collaborazione attiva di tutti i partecipanti. Si tratta quindi di una
costruzione dinamica di contenuti in continuo aggiornamento, grazie ai contributi condivisi di tutti coloro che
vorranno partecipare al progetto.

I testi delle linee guida e il codice sorgente del sito, progettato e realizzato dall'[AgID](http://www.agid.gov.it),
sono disponibili sulla piattaforma GitHub che contiene una
serie di strumenti per favorire i commenti partecipativi e la gestione ottimale dell'evoluzione.

#### [Repository GitHub delle linee guida](https://github.com/italia/designer.italia.it)

### Amministrazioni destinatarie

Le indicazioni presenti nell'attuale versione alfa delle linee guida sono indirizzate:

 - Alle pubbliche amministrazioni centrali e locali, compresi Comuni, Regioni, Province
 - Agli enti e società a queste afferenti
 - Società partecipate, consorzi, comunità

Sono inoltre applicabili ai siti tematici.

### Indicazioni generali

Le indicazioni presenti in queste linee guida sono così classificate:

<div class="lg-callout lg-callout-must">
<mark>SI DEVE</mark>
Requisiti obbligatori.
</div>

<div class="lg-callout lg-callout-should">
<mark>SI DOVREBBE</mark>
Suggerimenti caldamente consigliati.
</div>

<div class="lg-callout lg-callout-could">
<mark>SI PUÒ</mark>
Tutto quello che è possibile.
</div>

<div class="lg-callout lg-callout-example">
<mark>ESEMPIO</mark>
Buone pratiche e materiali a disposizione.
</div>
